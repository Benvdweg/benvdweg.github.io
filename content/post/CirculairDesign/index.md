+++
date = '2025-09-13T03:01:44+01:00'
draft = false
title = 'Circulair Design'
image = "image.jpg"
categories = ["Workshops", "Product Design"]
+++

## Samenvatting

Bij de workshop Circulair Design lag de focus op de uitdagingen van nu, grondstofschaarste en energieverspilling.

De kern van de workshop was vrij praktisch want we moesten verschillende producten volledig uit elkaar trekken. Het doel was om te onderzoeken welke waardevolle onderdelen (zoals printplaten) erin zaten en hoe makkelijk deze te oogsten zijn. De centrale vraag was hoe je waarde kunt terugwinnen zonder alles direct te recyclen, maar door hergebruik of reparatie van onderdelen.

Zelf heb ik, in samenwerking met Chris, een oude router (waar het lastig was om onderdelen te vervangen of te repareren) en een afstandsbediening (waar je zo goed als alle kleine onderdelen volledig los kon maken) uit elkaar gehaald.

## Leerdoelen

1. Ik kan de principes van de R-ladder uitleggen en toepassen op een fysiek product.
2. Ik kan een product analyseren en aangeven waar de knelpunten voor hergebruik zitten.

## Opleiding

Deze workshop ging vooral over hardware en resource waste en dat lijkt in eerste instantie niet bij Informatica te passen. Toch is de link er zeker wel. Bij de hardware noemen we het grondstofschaarste en in software noemen we het inefficiÃ«nte code die onnodig veel CPU, geheugen en dus energie verbruikt in datacenters.

## Project

De link met mijn project, predictive maintenance is er zeker. Deze workshop gaat over het voorkomen van verspilling, en predictive maintenance is daar een goed voorbeeld van. Het valt onder "R4: Repair": repareren en levensduurverlenging. In plaats van een machine te laten draaien tot hij faalt (en dus laagwaardig gerecycled moet worden), grijp je met predictive maintenance proactief in.

## Verdiepen

Ik hoef me hier niet verder in te verdiepen, toch is het "Right to Repair" goed om mee te nemen. Het laat zien dat software niet losstaat van dit probleem. Het softwarematig blokkeren van reparaties is een bewuste ontwerpkeuze die bij sommige bedrijven gemaakt wordt. Als toekomstig software engineer is dat een belangrijk ethisch dilemma, je code kan direct bijdragen aan de levensduur of veroudering van een product.
