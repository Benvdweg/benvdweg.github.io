+++
date = '2025-09-08T17:30:50+02:00'
draft = false
title = 'Internet of Things'
categories = ['IoT', 'Workshops']
image = 'image.jpg'
+++

## Samenvatting

In deze workshop, begeleid door Doede Okkema op de BIC, kregen we een introductie tot IoT, Node-RED, de Raspberry Pi en IoT. We begonnen met de simpele besturing van een LED-lampje.

Vervolgens breidden we dit uit door Node-RED te gebruiken, een visuele programmeeromgeving waarmee je eenvoudig flows kunt maken via drag-and-drop om een Raspberry Pi flow te maken. Uiteindelijk hebben we dit gekoppeld aan een mobiele app, zodat we de Raspberry Pi en de aangesloten apparaten vanaf onze telefoon konden bedienen.

## Leerdoelen

1. Ik kan met een Raspbery Pi de temperatuur uitlezen en deze versturen via een MQTT-kanaal.
2. Ik kan via mijn telefoon verbinding maken met de Raspberry Pi met behulp van MQTT.

## Opleiding

Deze workshop heeft een aantal raakvlakken met mijn opleiding Informatica. Hoewel we in de opleiding niet met een Raspberry Pi hebben gewerkt, zijn de onderliggende concepten zoals het MQTT-protocol en het verwerken van data al bekend terrein. Het gebruik van sensoren, het uitlezen van data en het verzenden van deze data naar een dashboard raakt onderwerpen aan zoals programmeren, netwerken en data-analyse, die we tijdens de opleiding uitgebereid behandelen.

## Project

Deze workshop is zeer relevant voor mijn project over predictive maintenance. In het project moeten we data van sensoren verzamelen en naar een dashboard sturen, eigenlijk precies wat we tijdens de workshop met de Raspberry Pi en MQTT hebben geoefend. Het helpt me te begrijpen hoe je data real-time kunt uitlezen, verzenden en verwerken, wat essentieel is om voorspellingen te doen over onderhoud. We gaan waarschijnlijk geen microcomputer gebruiken zoals de Raspberry Pi, maar toch blijven de vaardigheden relevant.

## Verdiepen

Ik denk dat ik mezelf hier wel verder in wil verdiepen. Het past namelijk goed binnen mijn opleiding en vakgebied. Ik vond het een leuk om met deze technologie te spelen. Ik denk dat ik dit ga verwerken in een van de leerdoelen, misschien met meerdere sensoren of andere toepassingen.
