+++
date = '2025-10-01T16:25:21+01:00'
draft = false
title = 'ISA95'
categories = ["Smart Factory"]
image = "image.jpg"
+++

## Samenvatting

Deze workshop over ISA95 werd gegeven door Roger Heugen, Technisch Directeur bij Vandoren. Het was een vrij abstracte en theoretische gastles over hoe je een slimme fabriek structureert en data-chaos beheerst die ontstaat door de verbinding tussen IT en OT.

Het hoofdonderwerp was ISA-95. Een soort blauwdruk voor de architectuur van fabrieken. Deze heeft verschillende lagen en die kunnen met elkaar communiceren, met als doel één waarheid te creëren. Zo werd bijvoorbeeld MQTT genoemd als een moderne manier om data uit te wisselen.

## Leerdoelen

1. Ik kan uitleggen wat de ISA-95 standaard is en hoe het de lagen tussen IT en OT definieert.
2. Ik kan de rol van een MES in deze architectuur benoemen.

## Opleiding

Deze workshop staat verrassend ver weg van mijn opleiding als Software Engineer. Hoewel er veel bekende woorden en thema's voorbij kwamen lopen de workshop en mijn opleiding eigenlijk precies langs elkaar heen. Het was een abstracte architectuurles. Dit is voor system integrators en management die bepalen hoe het systeem op hoog niveau gekoppeld moet worden. Het is het verschil tussen de timmerman (software developer) en de architect (ISA-95).

## Project

De link met mijn predictive maintenance project is er op architectuurniveau.

Onze sensoren zitten op de machine (Level 1/2). De data-analyse en de dashboards horen waarschijnlijk thuis in het MES-domein (Level 3) of hoger (Level 4, de cloud). Het helpt bepalen waar onze data vandaan komt (OT) en waar het naartoe moet (IT), en welke protocollen (zoals MQTT) je voor die verbinding kunt gebruiken. Wij moeten zelf ook de koppeling gaan maken tussen IT en OT, dus eigenlijk liet deze gastles het proces zien waar we al een paar weken mee bezig zijn geweest.

## Verdiepen

Dit is geen onderwerp waar ik me verder in ga verdiepen. Het was een abstracte, die ver af staat van mijn interesses als softwareontwikkelaar. Het is nuttig om een keer gehoord te hebben, zodat je de management-taal van een fabriek begrijpt, maar het heeft geen aansluiting bij mijn toekomstige carrière. Als zij zorgen voor de blauwdrukken, hou ik me wel bezig met de implementatie.
