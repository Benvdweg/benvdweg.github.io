+++
date = '2025-09-19T01:06:05+02:00'
draft = false
title = 'Plant Simulation'
categories = ['Smart Factory', 'Workshops']
image = "image.jpg"
+++

## Samenvatting

Deze workshop werd gegeven door Emixa en ging over PlantSim. Tijdens de workshop werden we stap voor stap begeleid door Maaike Grolle om een productielijn op te zetten in de PlantSim software. Uiteindelijk werden we ook uitgedaagd om zelf de bottlenecks te identificeren in een bestaande productielijn. Dit werd mij toch echter iets te uitdagend en is me niet gelukt üôÅ.

Dit was voor mij een nieuwe ervaring dus ik vond het leuk om hier een middagje mee te spelen. Ik ben er achter gekomen hoe je visueel inzicht kunt krijgen in de werking van een fabriek. Daarnaast heb ik geleerd hoe je vervolgens de zwakke plekken kunt identificeren en verbeteringen kunt testen. Een soort Factorio.

## Leerdoelen

1. Ik kan met behulp van software zoals PlantSim de werking van een productieproces visualiseren.
2. Ik kan op basis van de data die uit de simulatie komt, bottlenecks identificeren en verbeteringen maken.

## Opleiding

Deze workshop richtte zich vooral op de maakindustrie en was zeer TBK-heavy. Ik kan eigenlijk geen raakvlakken verzinnen met de opleiding Informatica. We doen wel softwaremoddellering of systeemontwerp, maar nooit met dit soort 3D-software.

## Project

In ons project, predictive maintenance bij Vandoren, zal dit niet heel relevant zijn. We hebben wel gezien hoe interne teams digital twins gebruiken in soortgelijke software om productielijnen op te stellen. Hier zullen we echet zelf weinig tot niet mee werken.

## Verdiepen

Ik vond het leuk om tijdens een workshop met deze techniek aan de slag te gaan, maar doordat dit weinig tot geen raakvlakken heeft met mijn opleiding of vakgebied ga ik mezelf hier niet verder in verdiepen.
